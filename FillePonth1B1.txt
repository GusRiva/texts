LA FILLE DU COMTE DE PONTIEU
VERSION DU XIIIe SIÈCLE

Version01p001
1.	folio 205
Al tans passé ot .j. conte en Pontiu.
Molt ama le siecle. En ce meïsme tans enclina Saint Pol;
n’avoit nul oir de se car, mais il avoit une sereur
qui dame fu de Doumart en Pontiu. Cele dame si avoit
.j. fil, Tiebaus avoit a non, oirs fu de le conté de
Saint Pol, mais povres bacelers estoit tant con ses oncles

-------------
Version02p001
1. — folio 315d
Aua tans passé ot un conte en Pontiu
ki mout ama chevalerie et le siecle et mout fu preudom et
bons chevaliers. En icel meïsme tempore avoit un conte a
Saint Pol ki toute la contrée tenoit et en estoit sires et
mout vaillans hom. Il n’avoit point d’oir de sa etiar, dont
il estoit mout dolans, mais il avoit une sereur, mout boine
dame et preude femme et vaillans, bi estoit dame de Dou-
mart en Pontiu. Cele dame avoit un fil, Tiebaus avoit a

Version01p002
vesqui. Li quens de Pontiu avoit feme molt boine dame,
en cele dame eut une fille, cele fille criut et monteplia
en molt grant bien, et eut bien .xvj. ans d’age, mais
dedens le tierç en q’ele fu nee se mere morut, et li
quens se remaria tant tost. En pau de termine s’eut
.j. fil, et il criut et monteplia en bien.
2. — Li quens vit monsengneur Tiebaut et si l’apela
de se maisnie, et quant il l’ot de sa maisnie, si monte-
plia li quens de Pontiu en molt grant bien. Au repair
d’un tournoiement, apiela li quens monsegneur Tiebaut,

-------------
Version02p002
non, qui iert hoirs de la contrée de Saint Pol, mais povres
estoit tant com ses oncles vescui. Il estoit chevaliers boins
et preus as armes et vaillans et biaus, et mout estoit honou-
rés et amés de boines gens, car (fol. 315 e) il estoit haus
hom et gentius. Li quens de Pontiu de cui li contes com-
mence si avoit femme mout bone dame, et de cele dame
ot une fille mout biele et mout vaillant. Ele crut en grant
biauté et monteplia en grant bien, et ot bien .xvj. ans
d’eage, mais dedens le tierç an h k’ele fu nee sa mere morut,
dont ele fu mout dolante i et mout destourbee. Li quens
ses pere se maria mout tost après et prist haute femme et
gentil. En poi de tierme, li quens ot de cele dame un fil
k’ll mout ama. Cil fius crut en grant valor et en grant
biauté et monteplia en grant bien.
2. — Li quens de Ponthiu, ki si estoit preudom, vit mon-
seigneur Tiebaut de Domart, si l’apiela et le retint de sa
maisnie, et quant il l’ot de sa maisnie, si en fu mout liés,
car li quens monteplia en grant bien et en grant valour.
Au repairier d’un tournoiement, apiela li quens P monsei-

Version01p003
si li demanda : « T., qel joel de ma tere ameriés vous
le mix? — Sire », fait T., « je sui .j. povres bacelers,
mais de tous les joiaus de vostre terre je n’ameroie
tant nul o damoiselle vostre fille. » Li qens fu liés et
dist : « T., jo le vous donrai , s’ele vous veut. »
Li qens vint la u li damoiselle estoit et dist : « Fille, vous
estes mariee, s’en vous ne remaint. — Sire », fait elle,
« a cui ? — Fille », fait il, « en men bon chevalier T.
de Domart. — A, sire », fait elle, « se vostre contés
estoit roiaumes et a moi deüst tous venir, si me tenroie
jo a molt bien mariee en lui ! — Fille », fait il, « benois
soit vostres cuers ! »
3. — Li mariages fu fais. Li quens de Pontiu et cil
de Saint Pol i furent, et maint autre preudome a grant

-------------
Version02p003

gnor Tiebaut, se li demanda et dist : « Tiebaut, lequel
joiel de ma tiere ameriés vous le miex ? — Sire », fait
mesire Tiebaus, « jou sui uns povres hom, mais, se Diex
m’aït, de tous les joiaus de vostre tiere jou n’ameroie nul
tant comme madamoisiele vostre fille. » Li quens, quant il
l’oÿ, si en fu mout liés et mout joians en son cuer e dist :
« Tiebaut, je le vous doins, se ele le veut. — Sire »,
fait il, « mout grans (folio 315 f) mierchis, et Dius le vous
mire ! » Li quens vint a sa fille et li dist : « Biele, jou
vous ai mariee, se en vous ne remaint. — Sire », fait elle, « a
cui? — En non Diu », fait il, « a mout preudome, ki
mout vaut, çou est a .j. mien chevalier ki a non Thiebaus
de Doumart. — Ha, sire », fait ele, « se vostre contés estoit
roiames et a moi deüst tous venir, si me tenroie jou a mout
bien mariee en lui! — Filie », fait li quens, « beneois soit
vostre cors et Terne ke vous fustes nee ! »
3. — Li mariages fu fais. Li quens de Pontiu et li quens

Version01p004

joie furent asamblé. Et a (folio 205 b) grant déduit ves-
quirent bien .v. ans ensamble, mais ne plut a Diu qu’il
eüsent nul oir, dont molt pesa a cascun. Une nuit, jut
mesire T. en sen lit et pensa : « Diu, dont vient ço que
j’ain tant ceste dame et ele mi, et ne poons avoir oir
dont Dix soit servis et au siecle bien fais ? » Il pensa de
monsengneur saint Jake qu’ll dona as vrais requerans
ço qu’il li demandoient, et premist sa voie. La dame se
dormoit, et quant ele fu esvellie, il le tint entre ses bras
et requist .j. don. « Sire », fait elle, « qel ? — Dame »,
fait il, « est ce seürtés que jo Tarai ? — Sire, faites l’oïr,
qés qu’ll soit, se je doner le puis, je le vous donrai. —
Dame », fait il, « congié d’aler a monsengneur saint

-------------
Version02p004

de Saint Pol i furent et maint autre preudoume. A grant
joie furent assamblé, et a a grant seignorie et a grant déduit.
Et a grant joie vesquirent bien .v. ans ensamble, mais il ne
pleut a nostre seignor Jhesu Crist k’il eüssent hoir de lor
car, dont mout pesa a cascun. Une nuit, jut mesire Tie-
baus en sen lit, et pensa mout, et dist : « Dieus, dont vient
çou que jou aimme tant cele dame et ele moi, et ne poons
avoir hoir de nostre car dont Dieus soit servis et au siecle
bien fais ? » Il s’apensa de monseignor saint Jakeme, l’apostle
de Galice, ki dounoit as vrais requerans çou qu’il deman-
doient par droit, et i proumist sa voie en son cuer. La
dame se dormoit, et quant ele fu esveillie, il le tint entre
ses bras et li requist un don. « Sire », fait la dame,
« quel ? — Dame », (folio 316 a) fait il, « est çou seürtés
ke jou l’avrai ? — Sire », fait elle, « oïl voir, qués ke il
soit, se jou douner le vous puis, jou le vous donrai. —

Version01p005

Jake, et prierai au boin sengneur qu’il nos doinst oir,
dont Dix soit servis et Sainte Eglise oneree. —Sire »,
fait ele, « cis dons est molt courtois, et jo le vous otroi. »
Molt furent en grant joie. Trespasa .j. jour et autre et
tierç, et jurent ensi en leur lit une nuit. La dame li dist :
« Sire, je vous reqier que vous me donés. — Dame »,
fait il, « demandés, je vous donrai, se je doner vous
 puis. — Sire », fait elle, « congié d’aler avoec vous en ce
 voieage. » Quant mesiresT. l’oï, si fu molt dolans, et dist :
 « Dame, griés cose seroit a vostre oeus. » Et elle li dist :
 « Sire, n’en doutés mie, que dou meneur esquier que
 vous avés serés vous plus enblaés que de moi. — Dame »,
 fait il, « jel vous otroi. » Jors vint, et noviele corut, et

------------
Version02p005
Dame », fait il, a jou vous requier un don, çou est congiés
d’aler a monseignor saint Jakeme en Galisse, et proierai
au beneoit apostle que il deproit a nostre seignor Jhesu
Crist ke il nous doinst hoir de no char, dont Diex soit sier-
vis en cest siecle et Sainte Eglyse essaucie. — Sire », fait la
dame, « li dons est mout courtois, et jou le vous otroi et
doins debonairement. » Mout furent en grant joie f. Tres-
passa uns jours & et autres et tiers k’il avint k’il jurent
ensamble en lor lit une nuit. La dame li dist : « Sire, je
vous proi et requier un don. — Dame », fait il, a deman-
dés, jou k le vous donrai, se1 douner le vous puis. — Sire »,
fait ele, « çou est congiés d’aler avoec vous en cel voiage. »
Quant mesire Tiebaus l’oÿ, si en fu mout dolans, et dist
« Dame, griés cose seroit a vostre cors, car la voie est mout
lontaine et li pais mout estranges et mout diviers. » Ele
dist : « Sire, ne vous doutés mie de moi, car del menor
escuier ke vous avés serés vous plus embleés ke de moi. —

Version01p006

tant que li qens de Pontiu le seut, et manda monsen-
gneur T., et li dist : « T., vous estes li pelerins voés,
ce me dist on, et me fille? — Sire », fait il, « c’est
voirs. — (folio 206) Tiebaut », fait il, « de vous m’est
bel et de li me poise. — Sire », fait il, « je ne li peuc
escondire. — T. », fait il, « movés quant vous volés, et
hastés vous. Palefrois et roncis et somiers je vous liverrai
asés, et autre avoir. — Sire », fait il, « grant mercis. »
4. — Il s’aparelle et muet a molt grant joie, et va
tant qu’il aproce monsegneur saint Jake a mains de .ij.
jornees. Une nuit, jut en une boine ville. Au soir,
apella l’oste et demanda li de la voie dou demain quele
ele seroit, et il li dist : « Sire, prés de ceste ville avérés

-------------
Version02p006

Dame », fait il, « de par Diu, et jou le vous otroi. » Jours
vint, et nouviele courut, eta tant ke li quens de Pontiu le
sot, et manda monseignour Thiebaut, et dist : « Tiebaut,
(folio 316 b) vous iestes li b pèlerins voés, çou me dist on,
et ma fille ausi? — Sire », fait il, « c’est voirs. — Tiebaut »,
fait il, « çou m’est biel de vous, mais de ma fille me
poise. — Sire », fait Tiebausd, « jou ne li pooie e escon-
dire. — Tiebaut », fait li quens, « mouvés quant vous
volés, et hastés vos palefrois et vos ronchis et vos sou-
miers, jou vous donrai assés deniers et avoir. — Sire », fait
mesire Tiebaus, « grans mierchis. »
4. — Il s’aparellierent et murent a grant joie, et vont
par lor jornees tant k’il aprocierent de monseignor saint
Jakeme a mains de .ij. jornees. Une nuit, vinrent a une boine
vile. Au soir, mesire Thiebaus apiela son oste et li demanda
de le voie de l’endemain, quele voie il trouveroient et quele
ele seroit, et il li dist : « Biaus sire, a l’issue de ceste

Version01p007

un peu de forest a paser, après, toute jour bele voie ».
Atant se teurent. Li lit furent aparellié, si vont jesir. El
demain fist molt bel, pelerin se levèrent ains qu’il fust
jors et lisent noise. Et mesires T. s’esvella et se trova un
peu pesant sen sanc, et dist a sen canbrelenc : « Lieve
te, et fai nostre maisnie lever et tourser et aler leur
voie, et tu remanras et torseras nostre lit, que je sui un
peu pesans et mehaitiés. » Cil le conmanda et il s’en
alerent. Petit demoura après, mesire T. se leva, li vas-
lés torsa, et li palefroi furent aparellié, si monterent, et
n’estoit encore mie jors, mais molt faisoit bd. Il
isirent de la ville il troi sains plus de conpagnie fors
que de Diu, et aprocierent de la forest. Et quant il i
vinrent, si troverent .ij. voies, l’une bone et l’autre

-------------
Version02p007

vile a trouverés .j. poi de forest a passer, apriés toute jor
boine voie. » Atant se teurent. Li litc furent apareillié, si
vontd jesir, et l’endemain fist mout bel. Lic pelerin se levèrent
ains k’il fust jours et lisent noise. Mesire Tiebaus se leva et
se trouva .j. poi pesantf, si apiela son cambrelenc et li
dist : « Lieve sus, et fai nostre maisnie tourser et aler lor
voie, et tu remanras o moi et tourseras nostre harnois, car
jou sui .j. poi pesans et deshaitiés. » Cil lor a com-
mandé (folio 316 c) et il s’en alerent. Petit demoura que
mesire Tiebaus il et sa femme se levèrent et s’apareillierent
et se misent a le voie. Li cambrelens toursa leur lit, et n’es-
toit mie encore jors, mais mout biel faisoit. Il issirent de
le vile entr’iaus trois, sans plus de compaignie fors que de
Diu, et il aprochierent la forest. Et quant il i vinrent, si

Version01p008

mauvaise, et dist au canbrelenc : « Fier des espérons,
ataing nostre gent, et di qu’il nos atengent. Laide cose
est a dame de chevaucier parmi forest a pau de compa-
gnie. » Cil s’en va grant aleüre, et mesire T. vint a la
forest et trova (folio 206 b) les .ij. voies, et ne seut lequele
aler, et demanda le dame : « Laquele irons nous ? » Et
elle dist : « Sire, se Diu plaist, la bone. » En la forest
avoit larons qui mibatoient la fause voie pour faire les
pèlerins desvoier. Mesire T. descendi et esgarda la voie
et trova la fause voie plus antee et plus large que la
boine, et dist : « Dame, alons, de par Diu, cesti. » Il
entrent ens et alerent bien le quart d’une liue. La voie
conmença a estrecier et raim furent bas, et il dist :
« Dame, moi samble que nous n’alons mie bien. »

-------------
Version02p008

trouvèrent .ij. voies, l’une bone et l’autre male, et mesire
Thiebaus dist a son cambrelenc : « Fier des espérons, ataing
nostre gent, et di k’il nous atengent, car laide cose est a
dame et a chevalier parmi forest passer a poi de compai-
gnie. » Cil s’en va grant aleüre, et mesire Tiebaus vint a la
forest et trouva les .ij. voies. Il ne sot lequele aler, et
dist : « Dame, lequel voie irons nous ? » Et ele dist : « Sire,
se Diu plaist, la bone. » En la foriest estoient laron ki
abatoient le fause voie et faisoient grant et lee et samblant
a l’autre, pour faire les pelerins desvoiier. Mesire Tiebaus
descendi et regarda le voie et k trouva le fause voie plus
grant et plus large ke le bone, et dist : a Dame, alons, de par
Diu, cesti. » Il entrent ens et alerent bien le quart d’une liue.
La voie commencha a eslrechier et li rain devenoient bas,
et il dist : « Dame, moi samble ke nous n’alons mie bien. »

Version01p009
5- — Quant il eut ce dit, il vit devant lui .liij. houmes
armés comme larons, sur gratis chevaus, et cascuns lance
en sa main. Et quant il les ot veüs, il resgarda ariere et en
vit autres .iiij. en autel maniéré atornés,et dist : « Dame,
ne vous esfreés de cose que voiés ». Il salua les pre-
miers, et il se teurent a son salu. Après, il leur deman-
da qu’ll pensoient envers lui, et li uns li dist : « Ce
sarés vous ja. » Et il muet a lui le glave et le quide
ferir parmi le cors. Et mesire T. vit le cop venir, si
douta et baisa le cors, et cil fali a lui, mais au trespa-
ser, jeta mesire T. le main deseure le glave, si le toli au
laron, et mut as .iij. dont cil estoit mus, et en fiert .j.
parmi le cors, si l’ocit, et il recuevre et muet ariere, et

-------------
Version02p009

5.	— Quant il ot cou (folio 316 d) dit, il esgarda devant
lui et vit .iiij. larons armés sour grans chevaus, et cascuns
tenoit lance en sa main. Et quant il les ot veüs, il regarda
arriéré et en vit autres .liij. en autre maniéré armés et
atournés, et dist: « Dame,or ne vous esfreés de cose ke
vous voiiés. » Il salua les premiers, et il se teurent tout
choit a son salu. Apriés, il lor demanda k’il pensoient enviers
lui, et li uns dist: « Cee savrés vous ja. » Li leres vint
enviers monseigneur Thiebaut, le glaive alongié, et le
guide ferir parmi le cors. Et mesire Tiebaus vit le cop
venir, si le douta, et çou ne fu pas mierveille car il estoit
desarmés, et baissa le cors, et guenci çou k’il pot, et cil
failli a lui, mais au trespasser, gieta mesire Thiebaus le
main desous le glaive, si le toli au laron, et muet as trois
dont cil estoit venus, et en fiert .j. parmi le cors, et l’ocist,
et puis retorne et muet arriéré, et fiert celui ki premiers

Version01p010

fiert celui qui primes estoit mus a lui parmi le cors, et
l’ocit. Ensi pleut a Diu que des .viij. ocit les .lij., et li
.v. l’avronnerent et li ocisent sen palefroi, et il caï
sans avoir bleceüre qui li grevast. Il n’avoit espee ne
autre armeüre dont il se desfendist. Il li tolirent sa reube
(fol. 207) dusc’a le cemise, et espérons et hoeuses, et
prisent le coroie d’une espee et li loierent les mains et
les piés, si le geterent en .j. buison de ronses. Et quant
il eurent çou fait, il vinrent a la dame, si li tolirent son
palefroi et sa rebe dusc’a la chemise. Et elle estoit
molt bele, et nepourquant si plouroit elle molt dure-
ment. L’un des larons l'esgarda et dist : « Segneur,
j’ai mon frere perdu, si voel avoir ceste dame en res-

-------------
Version02p010
estoit venus a lui parmi le cors, et l’ocita. Ensi pleut a Diu
que des .viij. larons en ocist .iij.,et li .v. l’avironerent
et ocisent son palefroi, et il caï jus ariere sans avoir ble-
ceüre e ki li grevast. Il n’avoit espee ne autre arme dont
il se peüst aidier. Il li tolirent sa robe toute jusques a la
chemise, et (fol. 316 e) espérons et hueses, et prisent le
coroie d’une espee et li loierent et piés et mains, si le gie-
térent en .j. buisson de roinsses mout poignans et mout
aspres. Et quant il orent çou fait, si1 vinrent a !a dame et li
tolirent son palefroi et toute sa robe dusc’a la chemise. Et
ele estoit mout biele, nanpourquant si plouroit mout ten-
rement et mout estoit dolente de grant maniéré. Li uns
des larons l’esgarde et dist : « Seignour, jou ai mon frere
pierdu en cest estour, si voel avoir ceste dame en restor. »
Et li autres dist : a Ausi i ai jou perdu mon cousin giermain,


Version01p011

tor. » Li autres dist : « Ausi ai jo men cousin germain,
autant i clain jou comme vous. » Et autel dist li tiers,
et li quars. Et li1 quins leur dist : « Segneur, en li retenir
n’arons nous mie grant preu, mais menon le en ceste
forest et faisons de li nos volentés, puis le remetons a
voie et le lasons aler. » Ensi ie lisent, et le remenerent
a le voie.
6.	— Et mesire T. le vit et dist li : « Dame, pour
Diu, desliés me, car ces ronses me grievent molt: » La
dame vit une espee gésir ki fu a .j. des larons qui ocis
fu, si le prist et vint vers monsegneurT., si dist : « Sire,

-------------------------------
Version02p011

autant i claimme joli com voiis et autretei droit. » Et
autretel dist li tiers, et li quars, et li cuins. Lors dist li uns :
v Seignor, en la dame retenir n’ariesmes nous mie grant
preu ne grant conquest, mais menons l’ent la en cele
foriest et faisons de li nostre volenté, puis si le remetons a
le voie, si le laisons aler. » Ensi le fisent com ii le devi-
serent, et le misent au chemin.
6.	— Mesire Tiebaus le vit et mout en fu dolans, mais
plus n’en pot faire, ne nul mal grét n’en sot a la dame de
cose ki fust a\renue, car il savoit bien ke çou avoit esté
forclie et encontre sa volentét. La dame fu mout dolante et
mout honteuse. Mesire Tiebaus l’apiela et dist : « Dame,
pour Diu "venés clia (fol. 316f) et me desloiiés et me des-
livrés de la dolour u joli sui, car ces roinsses me grievent
mout et angoissent. » La dame va cele part u mesire
Tiebaus giessoit et voit une espee jesir a tiere ki fu a uns
des larons ki ochis fu, ele le prist et vait envers son sei-

Version01p012

je vous deliverai. » Elle le cuida ferir parmi le cors, et
il vit le cop venir, si le duta, et si durement tresali que
les mains et li dos li furent deseure. Et elle le fiert si
q’elle le bleça es bras et copa les coroies. Et il senti les
mains laskier, et saca a lui, et rompi les loiens, et sali sus
en piés, et dist : « Dame, se Diu plaist,vous ne me oci-
rés huimais! » Et elle li dist : « Certes, sire, ce poise
moi. » Il li toli l’espee et li mist le main sur l’espaule et
l’en remena le voie qu’il estoient venu.
7.	— Et quant il vint a l’entree, si trova de sa compagnie
grant partie u il estoient venu. Et (fol. 207 b) quant

-------------
Version02p012

gnor plaine de grant ire et de mauvaise volenté ki li estoit
venue, car mout doutoit k’il ne l’en seüst mal grét de çou
ke il avoit veü et ke il ne li reprouvast en aucun tans et
mesist devant çou c’avenu li estoit. Si dist: « Sire, jou
vous deliverrai ja. » Lors haucha l’espee et vint viers son
seignour et le cuida ferir parmi le cors. Il vit le cop venir,
si le douta mout, car il estoit tous nus em pure sa che
mise et ses braies sans plus, et si durement tressailli que les
mains et li doit li furent deseure. Et ele le fiert si que ele
le bleça et colpa les coroies de cui il estoit loiiés. Et quant
il senti les loiiens laskier, il saca a lui, et rompi les coroies,
et sailli sus em piés, et dist : « Dame k, se Diu plaist, vous
ne m'ocirés maishui 1 » Et ele dist : « Certes, sire, çou poise
moi. » Il li toli l’espee et le remist el fuerre et apriés li
mist la main sour l’espaulle et le ramena a la voie k’il
estoient venut.
7.	— Et quant il vint a l’entree, si trouva grant partie
de sa compaignie u il estoient venu encontre iaus, et

Version01p013
il le virent nu, se li demandèrent : « Sire, qui vous a
ensi atorné ? » Et il1 leur dist que larons avoient en-
contrés ki ensi les avoient atornés, et il en lisent grant
doel, mais tost furent ratorné, si montèrent et alerent
leur voie. Cel jor chevaucerent, n’onqes a la dame
piaour sanblant mesire T. n’en fist. Le nuit il jurent
en une boine ville. Mesire T. demanda a l’oste s’il i
avoit maison de relegion u on peüst une dame laissier,
et li ostes li dist : « Sire, bien vous en est avenu. Ci
dehors en a une molt relegieuse. » Cele nuis pasa.
L’endemain mesire T. i ala, et si oï messe. Après, il pria
a l’abeesse que cele dame li gardast. Elle li otria. Mesire
T. i laisa de sa maisnie pour li servir et s'en ala, et fist

-------------
Version02p013
(fol. 317 a) quant il les virent si mis, si lor demandèrent:
« Sire, ki voiis a ensi atoiirnés ?» Et il lor dist k’il avoit
larons encontrés ki ensi les avoient atirés. Mout en fisent
grant duel, mais tost furent rewestu» et racesmé, car il
avaient bien de coi. Si remontèrent et alerent lor voie. Celui
jor cheMauchierent ne onques b mesire Tiebaus c pior sam-
blant ad la dame n’en monstra. La nuit vinrent a une boine
vile etc illuec se hierbregierent. Mesire Tiebaus demanda a
son oste s’il avoit mile maison de relegion prés d’illuec u
on peüst laissier ime dame, et li ostes li dist : « Sire, bien
vuus en est avenu. Chi defors a une mout relegieuse maison
et de mout boines gens f. » Cele nuis passa. Mesire Tie-
baus l’endemain s’en ala a la maison, et si oï messe.
Apriés, il parla a l’abeesse et au couvent et lor pria que
cele dame li gardaissent laiens dusques a son revenir. On li
otria mout volentiers. Mesire Tiebaus i hissa de sa maisnie

Version01p014

son pelerinage, et revint par la dame. Bien fist en la
maison, et reprist la dame, et le ramena en u païs et a
si grant honeur et a si grant joie com il l'en avoit
menee, fors ke de gésir en son lit.
8.	— U revenir en la tere, molt fist on grant joie de
lui. Il i fu li qens de Pontiu et ses oncles li quens de
Saint Pol, et li dame fu molt honeree de dames et de
demisseles. Ce jor li qens de Pontiu menga avoec mon-
segneur T. a s’escuelle. Après le mengier, il li dist : « T.,
biaus fix, ki lonc va, il voit. Or me contés aucune aven-
ture que vous avés veüe u oï dire. » Et mesire T. li res-

-------------
Version02p014

avoec la dame pour li servir et s’en ala, et fist son peierinage
au miex k’il pot. Et quant il ot fait son pelerinage et bien et
biel, il retourna et vint a la dame. Bien fist a le maison
et douna dou sien, et reprist la dame, et l’en mena en son
païs a ausi grant joie et a ausi grant honnor com il l’en avoit
amenee, fors del jesir en son lit.
8.	— Il revint en sa tiere. Mout fist on (fol. 317 b) grant
joie de lui et de la dame. Il i fu li quens de Pontiu, peres
a la dame, et si i fu li quens de Saint Pol, ki oncles fu a
monseignour Tiebaut. Mout i ot de boines gens et de vail-
lans a lor revenue. La dame fu mout honorée des dames et
des damoisieles. Cel jour fist li quens de Pontiu monsei-
gnour Tiebautmangier avoec lui a s’escuiele. Après, li dist
li quens : « Thiebaut, biaus fius, lu longe voie » va, mout
ot et voit d’aventures, dont cil ne sevent riens ki ne se
remuent. Or me contés aucune aventure ke vous avés

Version01p015
pondi q'il n'en savoit nule aventure conter, et li qens
(fol. 208) autre fois l’en pria, et il dist : « Sire, puis
c’au dire vient, je nel vous dirai mie en l’oïe de tant de
gent.» Li qens se leva, et le prist par le main et le mena
a une part, et mesire T. li conta q’ensi estoit avenu
.j. chevalier et une dame, mais il ne noma mie lui, et li
qens li demanda que li chevalier avoit fait de la dame, et
il li dist que il l’avoit remenee a autel joie et a autel
houneur com il l’en avoit menee, fors ke de jesir en sen

------------
Version02p015
veüe u oï dire puis ke vous partistes de cest païs. » Et mesire
Tiebaus li respondi k’il ne savoit nule aventure conter, et li
quens li proia autrefois et mout i’en angoussa et tint mout
en grant d’aucune aventure conter, et tant ke mesire Tie-
baus li respondi : « Sire, puisque al dire vient, jou dirai,
mais ce n’iert mie en l’oïe de tant de gent, se il vous plaist. »
Li quens respondi et dist ke bien li plaisoit a souffrir une
piece. Apriés mangier, lués ke on ot mangié,li quens se leva,
et prist monseigneur Tiebaut par la main, et dist : « Or me
plaist ke -vous me dites vostre plaisir, car chi n’a mie plenté
de gent. » Et mesire Tiebaus commencha a conter ke ensi
estoit ayenut a .j. chevalier et a une dame tout ensi
(fol. 317 c) comme vous avés oï devant el conte, mais il
ne conta mie les nons a cui il estoit avenut. Et li quens, qui
mout estoit sages et apensés, li demanda ke li chevaliers
avoit fait de la dame, et il respondi et dist ke li chevaliers
avoit la dame ramenee et aconduite en son païs arriere a
ausi grant joie et a ausi grant hounour com il l’en avoit
menee, fors ke del jesir el lit u la dame gissoit.« Tiebaut »,

Version01p016

lit. « T., autre sens eut li chevalier ke jou n’eüsse, que,
par le foi que jo doi vous, que je l’eüse la pendue a le
brance d’un arbre par les treces, d’une ronse u de le
coroie meïsme ! — Sire », fait mesire T., « se ne fust
mie la cose si bien creüe comme elle sera quant la dame
meïsmes le temongnera. — T. », fait il, « savés qui li
chevalier fu ? — Sire, o je bien. — Ki fu il ? » fait li

------------
Version02p016
fait li quens, « autre sens a eü li chevaliers ke jou n’eüsse,
car, par la foi que jou doi a Diu et a vous, ke jou mout aim,
ke jou eüsse la dame pendue a un arbre par les treces, u
par une ronsse, u de la coroie meïsmes, se autre hart ne
peüsse trouver ! — Sire », fait mesire Tiebaus, « si ne fust
pas la cose si certaine com ele sera quant la dame meïsme
ses cors le tiesmoignera. — Thiebaut », fait li quens, « savés
vous ki li chevaliers fu? — Sire », fait mesire Tiebaus,
« encor vous proie jou ke vous me déportés de noumer le
chevalier a cui ceste aventure avint. Saciés por voir ke el
noumer ne gist miegrans conqués. — Tiebaut», fait li quens,
« sachiés k’il n’est pas mes grés del celer. — Sire », fait
Tiebaus, « dont le dirai jou, puis ke je n’en puis estre dépor-
tés, mais volontiers m’en deportaisse, s’il vous plaisoit, car
el conter ne gist mie grans preus ne (fol. 717 d) grans hou-
neurs. — Tiebaut », fait li quens, « puis lie la parole est si
avant menee, sachiés ke jou voel savoir entresait ki li che-
valiers fu a cui ceste aventure avint, et vous conjur, par
la foi ke vous devés a Diu et a moi apriés, ke vous me
dites ki li chevaliers fu, puis que vous le savés. — Sire »,
fait mesire Tiebaus, « jel vous dirai,sour çou que vous m’avés
conjurét, et bien voel ke vous sachiés de voir ke jou sui li
chevaliers a cui ceste aventure avint et ke mout en sui

Version01p017

qens. « Sire », fait il, « ce fui jo. — Dont fu ce ma fille
cui ensi avint? — Sire », fait il, « voire. — T. », fait
il, « bien en estes vengiés qui ramenee le m’avés. » A
le grant ire qu’il avoit, il apiela la dame et li demanda
se voirs estoit que mesire T. avoit dit, et elle demanda :
« Coi ? — Q’ensi le vausistes ocire. — Sire », fait
elle, « oïl. — Pour que le vausistes vous faire ? — Sire »,
fait elle, « pour çou q’encore me poise ke jo ne le fis. »
9.	— Li qens laisa ce ester et la cort départir, mais

-------------
Version02p017
dolans et abosmés ens en mon cuer, et bien saciés certaine-
ment ke a onques mais n’en parlai a nule ame vivant, et
encore m’en fuisse jou volentiers atargiés dou conter, se
il vous pleüst. » Li quens, quant il ot oïe ceste aventure,
si fu dolans et abaubis, et se teut grant pieche, et ne dist mot.
Et en apriés, quant il parla, si dist : « Tiebaut, dont fu çou
ma fille a cui ceste aventure avint? — Sire », fait il,
« voire. — Tiebaut », fait li quens, « bien en estes
vengiés, puis ke ramenee le m’avés. » A la grant ire ke li
quens avoit, si apiela sa fille et li demanda se çou estoit voirs
ke mesire Tiebaus avoit dit, et ele demanda : « Choi ? —
Que ensi le vausistes ocire com il m’a contét. — Sire »,
fait ele, « oïl. — Pour coi le vausistes vous faire? — Sire »,
fait eie, « por çou (fol. 317 e) ke encore me poise ke
jou ne le fis et ke jou ne l’ocis. »
9.	— Li quens laissa çou ester et si souffri ke la cours
fust départie, mais dedens le tierç jour apriés, vint li quens a

Version01p018
dedens le secont jor vint li qens a Rue sur le mer et
mesire T. et ses fix, et fist le dame amener. Li qens fist
.j. batel aparellier fort et bien portant, se fist le dame
métré ens, et si (fol. 208 b) fist metere .j. tonel et fu et
poi, et il entrèrent tout .lij. avoec, sans compagnie
d’autre gent fors des maronniers qui les menèrent. Et
fist li qens nagier bien .ij. liues en mer, et quant il
vinrent la, il fist d’un tonel l’un des fions ferir hors, et
prist la dame, ki molt ert bele et bien acesmee, si le fist
metre ou tonel, et fist le fons referir après li et bien
repoier, et le bondenel si ratirer k’iaue n’i peüst entrer, et
fist le tonel metre sur le bort de le nef, si le bouta de

-------------
Version02p018
Rue sor la mer et mesire Tiebaus et li fius le conte. Li quens
fist amener le dame avoec iaus. Li quens fist apareillier .j. fort
batel et bien portant, si fist !a dame entrer ens, et si i fist
metre .j. touniel tout nuef, fort et grant, et fu prés. Il en-
trèrent ens tout troi, sans plus de compaignie d’autre gent
fors ke des marouniers ki les menerent, et se fist li quens
nagier bien .ij. liues en mer, et mout s’esmierveilloit cascuns
que il pensoit, mais nus ne li ossoit demander. Et quant il
furent si avant en mer comme vous avés oï, li quens fist del
tounel l’un des fons ferir hors, et prist la dame, ki estoit sa
fille et ki mout estoit biele et bien acesmee, si le fist entrer
el tonel, u ele vausist u non, et fist ferir le fons après li
tantost et bien apareillier, et le pontenail fist tantost restou-
perf et rajoindre ke eve n’i peüst entrer en nule maniere.
Li quens fist metre le touniel sor le bort de la nef. Il
meïsmes ses cors empainst le touniel, et bouta en la mer, et

Version01p019

sen pié en le mer, puis le commanda au vent et as ondes.
Molt en fu mesire T. dolans et ses frere, il li keïrent
as piés, et li prièrent pour Diu que de ce torment le
peüsent oster. Il ne leur vaut otroier.
10.	— Mais ançois ke li qens fust a tere repairiés,
vint .j. nés marceande devers Flandres qui s’en aloit en
tere de Sarrasins pour gaangnier, et virent le tonel
floter, et dist li uns : « Vés la .j. tonel vuit, se nous

-------------
Version02p019
dist : « Jou te commans (fol. 317 f) as vens et as ondes !»
Mout en fil mesire Tiebaiis dolans et li frerès a la dame ausi
et tout cil ki çou virent, et caïrent tout as piés le conte, et
li proierent pour Diu mierchi ke del torment le peüscent
oster et delivrer. Li quens, ki mout estoit courouchiés et
plains de grant ire, ne lor vaut otroiier pour cose ke il vau-
sissente faire ne dire ne proiier. Atant le laissierent ester et
proierent a Jhesu Crist, le souvrain pere, ke il par sa très
grant debonaireté eüst mierchi de l’ame et fesist pardon de
ses mesfais. Ensi ont laissié la dame a grant meschief et
en grant péril, si com vous avés oï devant el conte, et s’en
retournèrent.
10.	— Nostre sires Jhesu Cris, ki est souvrains peres de
tous et ki ne vêtit mie le mort des peceors ne des pecheresses,
mais k’il se convertissent et vivent netement, et cascun jor
le nous monstre apertement par ouevres, par examples et
par miracles, envoia a la dame secours, si comme vous
porés oïr ça avant, car li estoires nous tiesmoigne et conte
por voir ke une nés marcheande ki venoit deviers Flandres
ansçois ke li quens ne si compaignon fuissent venu a tiere
et iiirent le touniel flotant, si comme li vens et les on-

Version01p020

l’aviens çaiens, aidier nos poroit il. » L’envoierent pou-
rouec et mis fu en le nef. Il le resgarderent et virent
le fons novel repoiét. Il l’esfoncerent et troverent la
dame ens gisant, tele corne sor l’estaindre, car airs li
estoit falis,col gros, et vaire enflé, et les iex lais. Et
quant elle reut l’air, si respira et sospira. Li marceant
furent entor li et l'apelerent, mais elle n’eut pooir de
parler. Li airs li revint et eut pooir de parler, et parla a

------------
Version02p020
des (fol. 318a) le demenoient, et dist li uns des marcheans
a ses compaignons: « Seignor, veés la un touniel, et il venra
a nous, ce me samble, et se nous le traions chaiens, bien
nous pora avoir mesticr en aucun tans. » Et sachiés ke cele
nés aloit en tiere de Sarrazins pour gaaignier. Et li marounier
traisent cel part u li touniaus estoit, et si fisent tant ke
par engien ke par force ke cele touniel misent dedens lor
nés. Quant li touniaus fu mis en lor nef, il le regardèrent
mout, et mout s’esmierveillierent ke ce pooit estre, et tant
k’il s’apierchurent ke li uns des fons de touniel estoit de nou-
viel rapareilliés. Il l’effondrerent et trouvèrent la dame ens
gissant, tele  comme sour l’eur d’estaindre, car airs li estoit
faillis, le cors ot gros, et le viaire enflé, et les iex lais et tor-
blés. Et quant ele vit l’air e senti le vent, si sospira .j.
petit. Li marcheant furent entour li, si l’apielerent, mais
ele n’avoit pooir de parler, et tant que la parole li revint,
et parla as marouniers  et as autres gens ke  entour li veoit
et mout s’esmierveilla quant ele se trouva en tel maniere
entre ces marcheans. Et quant eleapierchiut P que il i estoient
marcheant et crestiien, s’en fu plus a aise et mout en loa

Version01p021

aus, et il li demandèrent ki elle estoit, et ele leur cela
vérité et dist que par cruel aventure estoit la venue et
par grant forfait. Ele manga et (fol. 209) but, et desen-
fla, et devint molt bele. S’els eust tant joie comme ele
avoit duel.
il.	— Tant corut la nef ke ele vint devant Aumarie,
et quant il eurent havene pris, galies vinrent encontre
aus qui leur demandèrent qués gens erent, et disent :
« Marceant somes. » Il avoient leur conduis des haus
homes qu’il pooient aler en totes parties sauvement. Il

-------------
Version02p021

Jhesu Crist en son cuer et mercia de la grant debonaireté
k’il li avoit fait (fol. 318 b) de cou ke ele avoit encore
espasse de vie, car ele avoit mout grant dévotion en son cuer
et grant volenté d’amender enviers Diu et enviers autrui des
mesfais ke ele avoit fais, dont ele se doutoit forment.
Li marcheant li demandèrent dont ele estoit, et ele leur
cela vérité et dist ke une lasse cose estoit ete une povre
pecheresse, si com il le pooient veoir, et ke par mout cruel
aventure estoit la venue et que, pour Diu, eüssent mier-
chi de li. Ele manja et but et devint mout biele.
il.	— Tant couru la nés as marceans que ele vint en
terre de Sarrazins et prisent port par devant Aumarie. Galies
de Sarrazins vinrent encontre iaus, si lor demandèrent
quele gent il estoient, et il lor respondirent ke marcheant
estoient ki menoient marcheandises diverses par pluisours
tieres. Il avoient le conduit des princes et des haus barons
k’il pooient aler en toutes tieres sauvement lor marchean-

Version01p022

misent la dame sor terre et furent avoec li, et demanda
li .j. a l’autre qu’il en feroient, et li uns dist qu’i le ven-
deroient, et li autres dist : « Se j’en fuise creüs, nos en
ferons présent au soudant d’Aumarie, s’en amendera nos
afaires. » Il si asentirent tout et prisent la dame et
l’enmenerent au soudant, ki jovenes hom estoit, et l’en
lisent présent, et il le reçut molt volentiers, q’ele ert
molt bele dame.Li soudans, demanda qui ele estoit, et
il disent : « Sire, nos ne savons, mais par tele aventure
fu trovee. » Molt leur fist de bien et la dame cuelli en
molt grant amour. Ele fu sur ferme terre, se li revint
coulours, et le commença a couvoitier et a amer, et li
fist reqere par latiniers q’ele li desist de quel linage ele

-------------
Version02p022
dise querre et mener. Il misent la dame sor terre et furent
avoec li, eta demanda li uns a l’autre k’il en feroient, et li
uns dist c’on le vendist, et li autres dist : « Se jou en sui creüs,
nous en ferons présent au rice Soudan d’Aumarie, si en
amendera durmant nostre afaire. » Il s’i assentirent tout.
Il prisent la dame, si l’enmenerent au Soudan, ki
jovenes hom estoit, mais (fol. 318 c) il fissent la dame
ansçois mout ricement atorner et apareillier. Il le
présentèrent au Soudan et il rechiut la dame mout liement
et mout volentiers, car ele estoit mout biele. Li soudans lor
demanda ki ele estoit, et il li disent : « Sire, nous ne savons,
mais par mierveilleuse aventure le trouvâmes. » Mout lor
en sot li soudans bon gré de cest présent et mout lor en
fist de biens. Mout ama la dame et le fist servir mout hou-
nourablement. Ele fu bien gardee, se li revint coulours et
a grant merveille devint bele. Li soudans commencha a
couvoitier la dame et a amer, et li fist requerre par lati-
niers k’ele li desist de quel gent ele estoit. Ele nule vérité

Version01p023

estoit. Ele nule vérité n’en vaut dire. Il pensa bien a
çou que il veoit en li qe ele estoit haute feme,et le fist
reqere se ele estoit crestienne, et ke, se ele voloit sa loi
laisier, k’il le prenderoit. Ele vit bien que mix li valoit
faire par amours que par force, se li manda qu’ele le
feroit. Il l’espousa quant ele fu renoïe et criut en
molt grant amour envers li, et petit fu avec lui quant
elle conçut et eut .j. fil. Elle fu de le (fol. 209 b)
conpengnie a la gent et parla et entendi sarrasinois. Et
petit demoura après qe ele eut une fille. Ensi fu bien
.ij. ans et demi avoec le soudant, et entendi sarrasinois
et parla molt bien.

-------------
Version02p023

ne l’en valt dire ne counoistre. Il pensa mout, a çou
k’il veoit en li, ke ele estoit haute femme et de gentil
lignage. Il li fist requerre se ele estoit crestiene et se ele
voloit sa loi laissier et il le prenderoit a femme, car encore
n’en avoit il point. Ele vit bien ke mieus li venoit faire
par amours ke par force, se li manda ke ele le feroit. Quant
ele fu renoïe et ele ot relenquie sa loy, li soudans le prist
a feme a l’ussage et a le maniéré de la tiere de Sarrazins. Il
le tint en grant chierté et mout l’ounera et crut en grant
amor enviers li. Petit fu avoec le Soudan quant de fu en-
diainte (fol. 318 d) d’un fil. Li soudans en fu mout liés et
en fist mout grant joie. E!ei fu de mout bone compaignie a
la gent et mout courtoise et mout entendans, et aprist tant
ke ele entendoit sarrazinois et1 sot palier. Petit demoura
apriés l'an qu’ele ot eü le fil, ke ele conchiut et ot une fille,
ki puis devint mout biele et mout sage. Li soudans en ot
mout grant joie et mout le fist nourir seignouriement.

Version01p024

12.	— Or dist ensi ke li qens estoit en Pontiu, et
mesire T., et ses fix. Li qens fu en molt grief pensee,
et mesire T. ne s’osoit remarier, et li fix le conte, por le
doleur qu’il veoit que si ami avoient, ne voloit cheva-
liers devenir, et s’estoit bien d’aage q’estre le peüst. Un
jor li qens pensa et douta du pecié qu’il avoit fait de se
fille, il traist a l’archeveske de Roem, si se confessa a
lui et prist le crois. Et qant mesire T. seut et vit ke li
qens ses boins sires estoit croisiés, si se confessa et

------------
Version02p024

12.	— Ensi fu la dame bien .ij. ans et demi avoec le
Soudan a grant joie et a grant déduit. Mais or se taist li
contes dou Soudan et de la dame dusques ça arriéré, si
comme vous porés oïr, et retourne au conte de Pontiu et au
fil le conte et a monseigneur Tiebaut de Doumart, ki mout
estoient dolant pour la dame ki ensi fu jetee en la mer, com
vous avés oï, ne ne savoient nule nouviele de li ke ele
estoit devenue, et miex creoient ke ele fust morte ke vive.
Or distli contes, et vérités le tiesmoigne, ke li quens estoit
en Pontiu, et ses fils, et mesire Tiebaus. Li quens fu en
mout grant pensee et en mout grant tristece de sa fille, et
mout se doutoit del pechié k’il avoit fait. Mesire Tiebaus ne
s’ossa marier ne li fius le conte, pour la dolour ke il veoient
ke li ami avoient, ne voloit li fius le conte chevaliers deve-
nir, et si estoit (fol. 318 e) bien de l’eage ke estre le peüst,
se il vausist. Un jour pensa li quens mout et douta le
pechié ke il avoit fait de sa fille. Il traist a l’archevesque de
Rains, si P se confiessa et li dist tout ensi com il avoit ou-
vré. Il prist la crois d’outre mer et se croisa. Et quant mesire
Tiebaus vit le conte son seignor croisié, il se confiessa et se

Version01p025
croisa. Li fix le conte vit sen pere croisié et monsegneur
T. sen frere qu’il amoit tant, si se croisa. Li qens ses
pere le vit, si l’en pesa, et dist : « Biaus fix, por coi
estes vous croisiés ? Or remanra la tere vuide.» Li fix li
respondi : « Biaus pere, je sui croisiés por Diu ser-
vir et por vous. » Li qens s’aparella, et mut, et ala
s’ent. Et mesire T. et ses fix a grant saveté vinrent en la
tere et de cors et d’avoir. Fisent leur pèlerinage molt
saintement en tous les lius u il seurent c’on devoit
Diu servir. Et quant li qens eut çou fait, il pensa q’en-
core voloit il plus faire, si s’adona au service dou Tenple
.j. an, il et sa conpagnie. Et quant ce vint au kief de

-------------
Version02p025

croisa ausi. Quant li fius le conte vit son pere croisiét et mon-
seigneur Thiebaut ausi, oii il amoit mout, si se croisa avoec.
Quant li quens vit son fil croisié, s’en fu mout dolans, et dist :
« Biaus fius, pour quoi estes vous croissiés ? Or remanra la
tiere vuide de seignor.» Li fius respondi et dist : « Peres, jou
sui croisiés tout avant pour Diu et pour le sauveté de m’ame
et pour vous siervir et honourer a mon pooir, tant comme
jou avrai ie vie el cors. » Li quens s’aparella tost, et mut, et
s’en ala et prist congié, mais ains pourquist ki sa terre
garda. Et mesire Tiebaus et li fius le conte atournerent lor
afaire et murent tout troi ensamble. A grant sauveté vinrent
en la terre d’outre mer et de cors et d’avoir. Il fisent lor
pèlerinage mout saintement en tous les lius k’il seurent
c’on le devoit faire et Diu siervir. Et quant li quens ot
çou fait, il se pensa ke encore voloit il plus faire, il se
(fol. 318f) douna au siervice dou Temple un an, et il et sa
compaignie. Et quant çou vint au chief de l’an, il s’apensa

Version01p026
l’an, il pensa qu’il voloit viseter sa tere et ses amis. Il
envoia a Acre et fist nés aparellier, prist congié a la tere,
et vint (fol. 210) a Acre et entra en mer.
13.	— A vent molt bien portant issirent du havene
d’Acre, mais pau leur dura. Quant il furent en haute mer,
si les souprist uns vens durs et oribles, si que li maronnier
ne seurent qel part il aloient. Cascune eure cuidoient
noier, si s’acousirent ensanble, li fix au pere et li niés
au neveu. Li troi s’acousirent si fort ensanle qu’on ne
les pooit départir. Petit eurent alé en tel maniéré quant
il virent tere, et demandèrent as maronniers qés tere
c'estoit, et il respondirent ke c’estoit tere de Sarrasins
et si l’apeloit on le tere d’Aumarie, et disent : « Sire, que

------------
Version02p026
k’il voloit visiter sa tiere et ses amisa et râler en son pais.
Il envoia a Acre et fist apareillier son hoirre. Il prist con-
giét a ciaus dou Temple et a ciaus de la tiere et mout les
mierchia de l’hounour k’il li avoient portée. Il vint a Acre
et si compaignon et montèrent sour mer.
13.	— Il issirent au vent mout bien portant, mais petit
dura,car quant il furent en haute mer,si les sousprist uns vens
fors et oribles ne li marounier ne savoient quel part il aloient,
car a cascune eure quidoient noiier. Il s’acousirent
ensamble, li fius au pere, li niés au neveu, li uns a l’autre,
selonc çou que il s’entramoient. Li quens, ses fius et
mesire Tiebaus s’acousirent ensamble si ke on ne les pooit
départir. Petit eurent alé en tel maniéré quant il virent tiere,
et il demandèrent as marouniers qués terre çou estoit, et li
marounier respondirent ke çou estoit tiere de Sarrazins, si
l’apieloit on le tiere d’Aumarie, et disent au conte : « Sire,

Version01p027

plaist vous ? » Et li qens leur dist : « Laisiés corre, de
plus cruel mort ne poons nous morir que de noier. » Il
vinrent devant Aumarie tot a lagen. Galies et batel
plaines de Sarrasins leur vinrent encontre et les prisent
et menèrent devant le soudant, si lien fisent présent de
tous leur avoirs. Li soudans les départi et envoia en ses
prisons. Li qens et ses fix estoient si fort acousu ensanle
et acolé c’on ne les pooit départir, si commande li sou-
dans a métré en carte a par aus. La furent une piece a
grant meschief, et li fix le conte i fu molt malades.

-------------
Version02p027
li qués est vostres plaisirs ke nous façons, car se nous alons
la nos serons tout pris et keü en mains de Sarrazins ? » Li
quens lor dist : « Laissiés courre a la volenté de Jhesu Crist
ki soit de nos (fol. 319 a) cors et de nos vies garde!
De plus male mort ne de plus vilaine ne poons nous morir ke
de morir en ceste mer. » Il laissierent courre et vinrent
devant Aumarie. Galies et batiel plaines de Sarrazins lor
vinrent a l’encontre, et sachiés pour voir ke çou fu mout
mauvais encontres. Il les prisent et menèrent devant le
Soudan ki sires estoit del pais et de la tiere, se li fisent pré-
sent des erestiiens et de tout lor avoir. Li soudans les des
parti et les envoia en ses prisons em pluisours lius. Li quens
de Pontiu et ses fius et mesire Tiebaus estoient si fort acousu
ensambie et acolé c’on ne les pooit départir. Li soudans
commanda c’on les mesist en une cartre par iaus, u il eüssent
poi a mangier et poi a boire. Ensi fu fait puis que il l’ot
commandét. La furent une pieche a grant meschief et tant
ke li fius le conte fu mout malades, tant ke li quens et mesire
Tiebaus avoient paor ke il ne morust.

Version01p028
14.	— Après, vint uns jors que li soudans fist une
grant feste du jor de se naisence. Li cours fu grande.
Après le mengier, arcier et turcople vinrent au soudant
de Aumarie et disent : « Sire, nos reqerons no droit. »
Il demanda : « Coi ? » Et il disent : « Sire, un cetif por
métré au bersel. » Il leur dist : « Alés a le cartrc, si
prendés celui (fol. 210 b) ki mains puet vivre. » Il alerent
et prisent le conte, et si l’en amenèrent carciét de barbe,
vestu de caviaus, menesme d'autre afaire. Li soudans
leur dist : « Cis n’avoit mestier de plus vivre. Alés, menés
l'ent. » La dame qui feme estoit au soudant estoit
la, et se le vit et li atenri li cuers, et dist : « Sire, je sai

-------------
Version02p028
14.	— Apriés, avint que li soudans tint court esforcie
et fist grant joie del jour de sa naissanche. Ensi estoit li
coustume as Sarrazins. Apriés mangier, vinrent li Sarrazin
au Soudan et li disent : « Sire, nous vous requérons nostre
droit.» Et il lor demanda : « Choi?» Et il disent : « Sire,.j.
chaitif (fol. 312 b) crestiien pour métré au bersail. » Il lor
otroia, car il ne li en estoit gaires, et lorf dist : « Alés a la
cartre et prendés celui ki mains puet vivre. » Il i alerent et
prisent le conte, car çou estoit cil par samblant ki mains
pooit vivre. Il l’amenerent avant, cargié de barbe grant et
velue, et quant li soudans le vit en si povre estât, si lor
dist : « Cis n’avoit mestier de plus vivre. Alés, menés l’ent,
si en faites vostre volenté!» La dame dont vous avés oï, ki
estoit fille le conte et feme a cel Soudan, estoit en la place
u on en mena le conte, ki ses peres estoit, pour ocire.
Lués ke ele l’ot veü, se li mua li sans et li cuers li atenri,

Version01p029

françois, si parleroie a cest povre home, se vos plaisoit.
— Dame », fait il, « oïl molt bien. » Ele vint a lui et si
li demanda dont il ert et qués homs. Il li respondi :
« Dame, je sui d’une partie de Franche, d’une tere c’on
apele Pontiu. —De qel gent? — Dame, sire et qens
en estoie qant jo m’en parti. » — Qant ele l’oï, si
vint a sen segneur et dist : « Sire, dounés me cest cetif,
s’il vous plaist, car il sét des eschiés et des tables, si
juera devant nous et si nos en aprendera. Et je sui
auqes seule avoec vous, si me fera compengnie. —

-------------
Version02p029
ne mie por çou ke ele le couneüst, fors tant ke Nature l’en
destraignoit, et dist la dame au Soudan : « Sire, jou sui
françoise, si parleroie mout volentiers a cel povre homme
ansçois ke il morust, s’il voiis plaisoit. — Dame », fait li
sotidans, « oïl, bien me plaist. » La dame vint ail conte, si
le traist d’une part et fist les Sarrazins traire arriéré, se li
demanda dont il estoit, et il li respondi: « Dame, jou sui
del roiame de Franche, d’une tiere ke on apiele Pontiu. »
Quant h dame oï çou, se li mita tous li sans. Errante demanda
de quel gent il estoit : « Ciertes, dame, il ne me puet gaires
caloir de qués gens je soie, car joti ai tant souffert (folio 319 c)
depaines et d’angousses puis que jou m’en départi, que jou
aim miex mort lie vie, mais tant vous di jou bien pour voir
ke quant jou m’en parti ke jou estoie quens de Pontiu. »
Quant la dameot çou oï, nul samblant n’en fist, ele se part
del conte, et vint au Soudan et li dist : « Sire, dounés moi
cest chaitif, s’il vous plaist, car il sét des eschiés et des
tables et des biaus contes ki mout nous plairont, et si juerra
devant nous et nous en aprendera. — Dame », fait li sou-

Version01p030

Dame, par ma loi, saciés, molt volentiers. » Ele l'envoia
en sa cambre. Li cartriers s’en rala a la cartre, s’amena
monsegneur T. vestu de chaviaus et de barbe, magre
et descarné. Quant la dame le vit, si dist : « Sire, encore
parleroie jo a cestui, s’i vous plaisoit. — Dame, par ma
loi, oïl volentiers. » — Ele vint a lui, se li demanda
dont il estoit et qés hom, et il li dist : « Dame, je sui
de la tere au viel, et sui chevaliers, et si eue sa fille. »
Ele revint a sen segneur et se li dist : « Sire, or me
ferés vous grant bonté se vous me donés cestui, car il
sét de tous déduis, et ses verrés volontiers juer ensanlle.
— Dame », fait il, « et je le vous doins. » E l’envoia

-------------
Version02p030

dans, « par ma loy, sachiés que volentiers le vous donrai,
faites ent vostre volenté. » Ele le prent et l’envoia en sa
cambre. Li carteriers en ala querre .j. autre, s’en amena
monseignor Tiebaut, ki barons estoit a la dame. Il estoit en
povre habit, car il estoit viestus de caviaus et avoit barbe
grande. Il estoit magres et descarnés, comme cil ki mout
avoit sousfert mesaisse et dolor. Quant la dame le vit, si
dist au Soudan : « Sire, encore parleroie jou volentiers a
cestui, se il vous plaisoit. — Dame », dist li soudans, « oïl
volentiers. » La dame vint a monseignour Tiebaut, et li
demanda dont il estoit, et il li dist : « Dame, jou sui de la
tiere al viel preudoume ke on amena devant mi, et oi sa fille
a femme, et sui chevaliers. » La (fol. 319 d) dame cou-
nut bien son seignor, et vint arriéré au Soudan et li dist :
« Sire, or me fériés vous grant bonté se vous me douniés
cestui. — Dame », dist il, « jou le vous donrai volentiers. »

Version01p031

avoeques le premier. Li archier (fol. 211) se hasterent
et disent : « Sire, nos drois trop atarge. » On ala a le
chartre, si amena on le fil covert de molt biax keviax,
sans barbe, et si estoit febles qu’il ne se pooit soustenir.
Et quant la dame le vit, si en ot pitié et dist : « Sire,
plaist vous que je paroil encore a cestui ?— Dame », fait
il, « oïl bien. » Ele vint a lui, si li demanda qués hom
il iert et qui il estoit, et il li dist : « Dame, je sui fiex
au viel primerain.» Quant ele l’oï, si dist a sen seigneur:
« Sire, or me ferés vous grant bonté, se vous me dou-
nés chestui, car il sét d’eskiés et de tables et de biax
contes asés. » Et il dist : « Par ma loy, dame, se .c. en

-------------
Version02p031
Ele l’envoia avoec l’autre en sa cambre. Li archier se has-
terent et disent au Soudan : « Sire, vous nous faites tort,
et li jours va a déclin. » On en ala a la cartre, si en amena
on le fil le conte, ki mout estoit cargiés de caveus et entre-
mellés, comme cil ki pieç’a n’avoit esté lavés. Jovenes
hom estoit, n’encore n’avoit point de barbe, mais tant
estoit magres et malades et foibles, ke a mout grant paine
se pooit soustenir. Et quant la dame le vit, si en ot mout
grant pitié. Ele vint a lui, se li demanda queus hom
il estoit et dont il estoit. Il respondi : « Dame, jou sui fius au
vieil homme premerain. » Ele sot bien « ke çou estoit ses
freres, mais nul samblant n’en fist. « Sire », fait ele au
Soudan, « or me fériés vous mout grande bonté se vous me
douniés cestui. Il sét des eschiés et des tables et des biaus
contes ki mout nous plairoient a oïr. » Et li soudans li dist :
« Dame, par ma loy, s’il en i avoit cent, si les vous don-


Version01p032

i avoit, si les vous douroie jou volentiers ! » La dame
l’envoia avoec les .ij. On rala a la chartre, si en ramena
on .j. autre. Ele parla a lui, nen connut mie, livrés fu
a son martire.
15.	— A Bains qu’ele onques puet s’en parti et vint en
la chambre u si prison estoient, et quant il le virent venir,
si firent sanllant de lever, et ele leur fist signe qu’il se
sisent quoi. Ele vint prés d’aus et li quens li demanda :
« Dame, quant nous ocira on? » Et ele lor dist : « Che
n’iert mie si tost. — Dame », fait il, « ce poise nous, car
nous avons si fain, que li cuer nous partent. » Et ele
s’en essi et fist apareller viande, si leur aporta et trencha
meïsme a sa main et si douna a chascun .j. morsel et

------------
Version02p032
roie jou moiit volentiers! » (fol. 319 e) La dame l’en mier-
cia mout eta le prist et l’envoia erranment en sa cambre.
On rala a la cartre, s’en ramena on .j. autre. La dame s’em-
parti d’illuec, car ele nen counut mie. Menés fu a son
martire, et nostre sires Jhesu Cris rechiut s’ame.
15.	— La dame s’en ala atant, car ne li plaisoit pas li
martyres ke li Sarrazin faisoient des crestiiens. Ele vint en sa
cambre u li prisounier estoient, et quant il le virent venir, si
fisent samblant d’eus lever, et ele lor fist signe k’il se tenissent
choi. Ele vint priés d’iaus . Li quens, ki mout estoit sages,
li demanda et dist : « Dame, quant nous ocira on? » Ele
dist : « Çou n’iert mie encore. — Dame », fait il, « çou
poise nous, car nous avons si très grant fain, que pour poi
ke li cuer ne nous partent. » Ele s’en issi et fist apareillier
viande, si lor aporta, et en douna a cascun un peu et petit

Version01p033

petit a boire. Et quant il orent chou pris, si eurent plus
fain que devant. Ensi lor douna a mengier par . x. fois
le jour et a chascune fois . j. morsel ou . ij. La nuit a
aise jurent, (fol. 211 b) Ensi la dame tous les . viij.
jours les peut et aaisa a chascune fois petit et tant qu’il
furent si fort qu’ele leur abandouna viande et boire.
Ausi il eurent eskiés et taules et juerent, si furent tot
aise. Li soudans estoit volentiers avoec aus pour veïr
jouer, et la dame si sagement se warda devant aus c’on-
ques n’i ot celui qui eust oeul ne pensee a li connoistre.
16.	— Petit demoura après ke li soudans ot a faire, car .j.
soudans qui a lui marcisoit si li fist sa tere laide, et il, por

-------------
Version02p033
a boire. Et quant il orent çou pris, si eurent plus fain ke
devant. Ensi lor douna a mangier .x. fois le jor petit et
petit, car ele se doutoit ke s’ll mangaisent a abandon ke il
n’en presissent tant k’il lor grevast, et poiir çoti les faisoit
ensi mangier atempreement. Ensic la boine dame les a
peüs et a esté devant iaus tous (fol. 319f) les .viij.
jours premerains, et ies nuis ele les faisoit jesir a aise, et fist
oster leur mauvais dras et lor fist douner boins et nés.
Apriés les .viij. jors, ele les peut petit et petit et plus et
plus et lor fist aporter a boire a l’avenant, et tant k’il
furent si fort ke ele lor abandonna la viande et le boire ausi.
Il orent eschiés et tables, si juerent et furent tout a aise. Li
soudans estoit souvent avoec iaus, et volentiers les veoit juer,
et mout li plaisoit, et la dame sagement se contenoit , si
ke onques n’i ot celui ki le couneüst ne par dit ne par fait.
16.	— Petit demoura apres cest afaire, si com li contes
dist, ke li soudans ot a faire, car uns soudans mout riches
ki a lui marchissoit li fist sa tiere laide et le commencha a

Version01p034

vengier, manda gent. Et quant la dame le seut, si vint
en la canbre u si prisounier estoient, et il ierent si acous-
tumé que pour sen aler ne por sen venir il ne se mou-
voient. Ele s’asit en une kaiere devant aus, si les apela
et dist : « Seigneur, vous m’avés dit de vostre afaire
une partie, or veu ge savoir se voirs est che que vous
m'avés dit. Vous me désistés ke vous estiés quens de
Pontieu, et que cil eut vostre fille, et que cil est
vostre fiex. Je sui Sarrasine et sai d’art. Si vous di
que vous ne fustes onques prés de si honteuse mort
que vous estes ore, se vous voir ne me dites, et
jou sarai bien se vous dirés voir. Vo fille, que cil cheva-
liers ot espousee, que devint ele ? — Dame », fait li
quens, « jou cuit qu’ele soit morte. — Coument morut
ele? » fait la dame. — « Dame », fait li quens, « par une

-------------
Version02p034
guerroiier, et il, pour vengier son anui, manda gent de
toutes pars et assambla grant ost. Quant la damea le sot,
si vint en la cambre u li prison estoient. Ele s’asist devant
iaus, si les apiela et dist : « Seignour, vous m’avés dit de
vostre afaire une partie, or voel jou savoir se çou est voirs
ke vous m’avés dit u non, car vous me desistes ke vous
estiés quens de Pontiu au jour ke vous em partistes,
et ke cil hom la avoit eüe vostre fille, et ke cil autres la estoit
vostres fius. Jou sui Sarrazine, si sai d’art et d’astrenomie.
Si vous di bien (fol. 320 a) ke vous ne fustes onques si priés
de honteuse mort com vous estes ore, se vous vérité ne me
dites de çou ke jou vous demanderai, et bien savrai se vous
voir me dites. Vostre fille, ke cis chevaliers ot, ke devint
ele ? — Dame », fist li quens, « jou croi ke ele soit morte.
— Comment morut ele? » fait la dame. — « Certes,
dame », fait li quens, « par une occoison k’ele desiervi. —

VersionXIIp035

oquoison qu’ele deservi. — Kele fu l’oquoisons? » fait
la dame. Li quens li commence a conter le mariage et
l’atargement d’oir qu’ele ne pot avoir. Li boins chevaliers
pramist (fol. 212) la voie a monseigneur saint Jake, ele li
requist d’aler avoec lui, et il li otroia, et murent, et
alerent s’ent. Il vinrent a .j. lieu ou il furent sans con-
paignie, si troverent larrons en une forest.Li boins che-
valiers ne puet mie contre tous, mais il en tua .iij., .v.
en i demourerent, et prisent le bon chevalier, et le des-
vestirent en sa cemise, lui et la dame. Après, il li loie-
rent les piés et les mains et le jeterent en . j. buison de
ronces. Il virent la dame bele, si le vaut chascuns avoir.

-------------
Version01p035
Quele fu li ocoisons? » fait la dame. Li quens commencha
a conter tout em plourant comment il l’avoit mariee, et
l’atargement k’il ne pooient avoir enfant, et comment li
boins chevaliers proumist se voie a monseignor saint Jake
en Galisse, et ke la dame li requist ke il le laissast aler
avoec lui, et il li otria volentiers. Il murent a grant joie, et
s’en alerent, et tant k’il vinrent en .j. liu u il furent sans
compaignie, si trouverent larrons en une forest bien armés.
Il lor coururent sus. Li boins chevaliers n’ot mie pooir
contre iaus toits, car il estoit sans armes, mais par mi tout
çou en ocist il . iij., et .v. en demourerent ki li coururent
sus, et li ocisent son palefroi, et prisent le chevalier, et le
despouillierent jusc’a la chemise, et li loierent les piés et
les mains, et le jeterent en .j. buisson de ronsces, et la
dame despoullierent,et li tolirent son palefroi. Il (fol. 320 b)
esgarderent la dame et virent ke ele estoit molt biele, et le
vaut cascuns avoir, et apriés il s’acorderent a çou k’il

Version02p036

A chou s’acorderent ensanlle que tout .v. jurent a lui.
Et quant il orent che fait, si s’en partirent, et ele remest.
Li boins chevaliers le vit et li pria molt doucement :
« Dame, or me desloiés, si nous en irons. » Ele vit une
espee qui a . j. des larrons estoit keüe, si le prist et vint
vers lui en sanllant de molt grant ire, et li dist : « Je vous
deslierai. » Ele tint l’espee nue et l’en cuida ferir parmi
le cors. Par le volenté de Dieu et par le viguer du boin
chevalier, il se tourna chou desous deseure. Ele ataint
les loiens, si les trencha et li blecha les bras. Les mainz
li lasquierent, et il rompi les loiens de ses piés, et sali sus,
si bleciés corn il estoit, et dist 1 li : « Dame, se Dieu plaist,
vous ne m’ocirés huimais ! » Et ele li dist : « Ce poise
moi. » — « A ! » fait la dame, « bien sai que voir avés

-------------
Version02p036
durent jesir a la dame et en lisent leur volentés maugré li.
Et quant il orent çou fait, si s’en alerent, et ele remest
mout dolante et mout tristre. Li boins chevaliers le vit, se
li proia mout doucement et dist: «c Dame, or me desloiiés
mes mains, si nous en irons. » Ele vit une espee a un
des larons ki ocis estoit, ele prist l’espee et vint enviers
son segnour, ki ensi gissoit, et vint en samblant de grant ire,
et dist : « Jou vous desloierai ja. » Ele tint l’espee toute
nue et le hauce amont, et le quida ferir parmi le cors, mais
par la volenté Jhesu Crist et par la vigor au preudoume,
il se torna çou desous deseure. Ele atainst les loiiens
dont il estoit loiiés, si les trenca, et il sailli sus, tous si
blechiés com il fu, et dist : « Dame, se Diu plaist, vous ne
m’ocirés mie huimais! » — « Ha! » fist la dame, « bien sai ke

Version01p037

dit, et bien sai por quoi ele le vaut ocirre.— Dame, por
quoi ? — Por le grant honte qu’il avoit veü que ele avoit
soufferte et rechut devant lui. » Et quant mesires Tie-
baus l’oï, si commencha a plorer (fol. 212 b) molt ten-
rement et dist : « Elas ! qués coupes i avoit ele ? Dame »,
fait il, « si me voelle Diex délivrer de la prison u je sui,
ja por ce pieur sanllant ne l’en eüsse fait. — Sire », fait
ele, « che ne cuidoit ele mie adont. »
17.	— « Or me dites », fait ele, « lequel le cuidiés vous
miex, ou vive ou morte? — Dame », font il, « nous
ne savons mie lekel. — Mais bien sai », fait li quens,
« que cruel venjanche en fu prise. — Et s’il plaisoit a
Dieu»,fait la dame, « k’ele fust escapee de cel tourment
et vous en poiés novelesoïr, k’en diriés vous ?— Dame »,
fait li quens, « je ne seroie mie si liés d’estre délivrés de

-------------
Version02p037
voir avés dit, et bien sai pour coi ele le vaut faire. —
Dame », dist il, « pour coi ? — Ciertes », fait elle, « por
la grant honte ki avenue li estoit. » Quant mesire Thiebaus
l’oÿ, si commença a plourer mout tenrement et dist : « Ha-
las ! quele coupe i avoit ele ? Dame », fait il, « si me
doinst Diex délivrance de la prison u jou sui, ja pour çou
piour samblant (fol. 320 c) ne l’en eüsse fait, car ce fu mau-
gré sien. — Sire », fait la dame, « çou ne quidoit ele pas. »
17.	— « Or me dites », fait la dame, a lequel quidiés vous
mius k’ele soit morte u vive ? — Dame », dist il, « nous ne
savons. — Bien sai », fait li quens, « ke la grans painne que
nous avons soufferte, ke Dius le nous a fait pour le pechié
ke jou fis en li. —Et s’il plaisoit a Diu », fait la dame, « ke
ele fust vive et ke vous en peüssiés oïr vraies nouvieles,
k’en diriés vous ? — Dame », fait li quens, « jou ne seroie mie
si liés d’estre delivrés de ceste prison ne d’avoir autant

Version01p038

ceste prison et d’avoir autant de terre en crutures que
jou oi onques ! — Dame », fait mesire T., « et je ne
seroie mie si liés d’avoir le plus bele dame du mont et
d’avoir le roiaume de France avoec lui ! — Chertes,
dame », fait li joules, « n’on ne me porroit douner ne
prametre de quoi je fusse si liés ! » Quant la dame oï lor
paroles, si li atendri li cuers et dist : « Diex en soit aou-
rés! Or gardés qu’il n’ait faintise en vos paroles. » Et il
dirent tout troi a une vois : « Dame, non a il. » La
dame commencha a plourer molt tenrement. « Sire, or
poés vous dont dire ke vous estes mon pere, et que je
sui vostre fille, et vous estes mes barons, et vous estes
mes freres. » Quant il oïrent chou, si furent molt lié, et

-------------
Version02p038
d’avoir com jou eue onques en ma vie! — Dame », fait
mesire Tiebaus, « si me doinst Diex joie de le riens ke je
plus desirre, je ne seroie mie si liés d’estre rois de Franche !
— Dame, certes », fait li vallés, ki ses freres estoit, « on ne
me poroit ne douner ne proumetre cose dont je fuisse si
liés comme jou seroie de la vie ma sereur, ki tant estoit
boine dame et biele!» Quant la dame ot oies lor
paroles, se li atenri li cuers et si lor dist : « Dius en soit
grassiés ! Or gardés k’il n’ait faintise en vos paroles. » Et il
respondirent et disent : « Dame, non a il. » La dame com-
menclia i tenrement a plourer et dist : « Sire, or poés vous
bien dire (fol. 320 d) ke vous iestes mes peres, et jou sui
vostre fille et cele dont vous presistes si crueusse justiche,
et vous, mesire Tiebaut, iestes me sires et mes barons, et
vos, sire vallét, estes mes freres. » Et puis lor conta
comment li marcheant l’avoient trouvée et comment il en

Version01p039

si firent sanllant d’umelier vers li, et ele leur desfendi
et dist : « Je sui Sarrasine, et si vous pri que de cose
que vous aiés oïe nul plus biau sanllant n’en faites, mais
sinplement vous maintenés et moi laisiés couvenir (fol. 213).
Or vous dirai porquoi je sui demoustree a vous.
Li soudans me sire en doit aler en une chevaucie, et je
vous connois bien, si querrai que vous irés avoec li, et se
vous onques fustes predoume, moustrés le ore ! » Atant
se taisent, et ele se lieve, et vient au soudant, et dist :
« Sire, li uns de mes prisons a oï parler de vostre guerre
et m’a dit qu’il iroit volentiers avoec vous, s'il en avoit
laiseur. — Dame », fait il, « je n’oseroie, qu’il ne me

-------------
Version02p039
fisent présent au Soudan. Et quant il oïrent çou, si en
furent mout liét, et en fisent mout grant joie, et s’umelierent
viers li. Elle lor desfendi k’il n’en fesissent nul samblant
et dist : « Jou sui Sarrazine renoïe, car autrement ne
pooie durer, car jou fuisse piech,a morte, mais or vous prie
jou et chasti, si chier com vous avés vos vies et houneurs
a avoir greignours ke vous eüstes onques, ke pour cose
ke vous allés veüe ne oïe nul plus biel samblant n’en
faites, mais simplement vous maintenés. Si m’en laisiés
couvenir. Or vous dirai pour quoi jou me sui demoustree a
vous. Li soldans, me sire ki ore est, en doit aler proçai-
nement en une chevaucie, et jou vous counois bien », dist elle
a monseignour Tiebaut, « ke vous estes preudom et boins
chevaliers. Jou proierai le Soudan ke il vous maine avoec lui,
et se vous fustes onques preudom, or le moustrés et siervés
si bien ie Soudan ke il n’en puist nule vilounie (fol. 320 e)
conter! » La dame s’en depart, et vint au soudan, et
li dist : « Sire, li uns de mes prisouniers ira avoec vous,
se il vous plaist. — Dame », dist il, « jou ne m’i osseroie

Version01p040

fesist fauseté. — Sire », fait ele, « seürement le faites,
car jou retenrai les .ij., et se cil vous mesfaisoit, je pen-
deroie ces par les gueles. — Dame », fait il, « et jou li
livrerai ceval et armes et ce qu'il li convenra. » Atant ele
s’en retourne en la chambre et dist : « Sire, vous irés
avoec le soudant. » Et sez freres s’agenoilla et pria :
« Por Dieu, seur, faites que jou voise avoec. — Non
ferés », fait ele, « que trop seroit le coze aperte. »
18.	— Li soudans mut, et mesires T. avoec lui, et
vinrent seur leur anemis. Li soudans li livra canques
mestier li estoit. Par le volenté de Dieu et en l’aïe d’au-
trui, tant fist mesire T. qu’en pau de tans mist les ane-
mis le soudant au desous. Et molt le prist en gré, et

-------------
Version02p040
fier, k’il ne me fesist fauseté. — Sire », dist ele, « seüre-
ment l’en menés, car jou retenrai les autres. S’il mesfaisoit
enviers vous, jou penderoie les autres. — Dame », dist il,
« jou l’en menrai, puis ke vous le me loés, et se li liver-
rai cheval mout boin et armes et tout çou qu’il li con-
venra. » Atant la dame s’en retourne et dist a monsei-
gnour Tiebaut : « Jou ai tant fait enviers le Soudan ke vous
irés avoec lui, or pensés del bien faire ». Et ses freres
s’agenoilla devant li et li proia por Diu k’ele fesist tant enviers
le Soudan ke il i alast ausi. « Non ferai », dist ele, « trop
seroit la cose apierte. »
18.	— Li soudans atoufna son afaire et mut, et mesires Tie-
baus avoec lui, et vinrent sour lor anemis. Li soudans livra
a monseignour Tiebaut armes et clieval. Par la volenté Jhesu
Crist, ki onques n’oublia ciaus ki en lui ont fiance et boine
creanche, tant fist mesire Tiebaus d’armes et de cours ke
em poi de tans furent mis au desous li anemi au soudant,

Version01p041

repaira vainkiere, et amena grant plenté de prisons en
sa compaignie, et vint a la dame, et dist li : « Dame, par
ma loy, je me lo de vostre prisounier, et s’il voloit grant
terre prendre, chertes jou li douroie. » Et ele li dist : « Sire,
il ne le feroit mie sans droite loy. » Atant se teurent, et ele s’atorne, et dist : « Sire, je sui enchainte et en enferté sui keüe. » (fol. 213 b) Et il li dist : « Dame, je ne fusse mie si liés por cruture d’autant de terre que jou ai ! — Sire », fait ele, « je ne menjai ne ne bui pus ke vous en alastes par saveur, et me dist mes viex prisons que, se ge ne sui sus terre de droite nature, morte sui.

-------------
Version02p041
et mout li plot, et ot victoire, et amena grant plenté de
gent avoec lui. Li soudans, si tost com il fu repairiés, vint
a (fol. 320 j) la dame et dist : « Dame, par ma loy, jou me
loe mout de vostre prisounier, car il m’a mout bien siervi, et
s’il voloit sa loy guerpir et la nostre prendre, jou li donroie
grant tiere et richement le marieroie. — Sire, jou ne sai,
mais jou ne croi pas ke il le fesist. » Atant se teurent, ke
plus n’en disent. La dame atouma son afaire auques tost
apriés ceste aventure au miex ke ele pot, et vint a ses pri-
souniers et lor dist: « Seignor, or vous maintenés sage-
ment ke Sarrazin ne s’apierchoivent nostre conseil, car se
Diu plaist, encore serons nous en France et en la tiere
de Pontiu. » Un jour avint ke la dame se dolousa mout et
plainst, et vint devant le Soudan et li dist : « Sire, jou sui
enchainte, et bien le sai, et en grant enfremeté sui enkeüe,
ne onques puis ke vous en alastes ne manjai cose ki saveur
m’eüst. — Dame », fait il, « çou poise moi de vostre maladie,
mais mout sui liés de çou que vous estes enchainte. Mais or
devisés et commandés toutes les coses ke vous cuidiés ki
boines vous soient, et jou les ferai queire et apareiller,
coi k’il doive couster. » Et quant la dame oï çou,

Version01p042

—	Dame », fait il, « vostre mort ne voel jou mie, mais
devisés seur quel terre vous volés estre, je vous i ferai
mener. — Sire », fait ele, « moi ne caut seur qel terre
chou soit, mais ke jou soie hors de cest’ille. » Li sou-
dans li fist apareller ufie molt bele nef et garnir de vin
et de viande. « Sire », fait ele, « je menrai men viel
prison et le joine, si jueront devant moi as eskiés et as
taules, et si menrai mon fil por moi déduire.— Dame »,
fait il, « et que devenra li tiers prisons ? Je voel miex
que vous l’emmenés que les autres . ij., car il n’est liex
ne sor terre ne sor mer qu’il ne vous desfende, se vous
en avés mestier. — Sire », fait ele, « et jou le voel bien

-------------
Version02p042
si en ot mout grant joie en son cuer, mais onques n’en
moustra samblant, fors tant ke ele dist : « Sire, (fol 321 a)
mes viés prisouniers m’a dit ke, se jou ne sui hasteement
sour tiere de droite nature, ke je sui morte et ke longe-
ment ne poroie vivre. — Dame », fait li soudans, « vostre
mort ne voel jou mie, mais devisés sour quele tiere vous
volés estre, et jou vous i ferai mener. — Sire », fait ele,
« ne m’en caut, mais ke jou soie hors de ceste vile. » Li sou-
dans li fist apareillier une nef bele et fort et le fist bien gar-
nir de vins et de viandes : « Sire », faite la dame, a jou
en menrai mon viel prisonnier et le jovene, si jueront o moi
as eschiés et as tables, et si menrai mon fil pour moi déduire.
—	Dame », fait il, « bien me plaist ke vous en faites vostre
volenté. Et ke devenra li tiers prisouniers ? — Sire, vous
en ferés vostre volenté. — Dame, » dist il, « jou voel ke
vous l’en menés avoec vous, car il est preudom, si vous
gardera bien sour terre et sour mer, se mestier en avés. —
Sire », fait ele, « bien soit, puis ke vous le volés et ke tant

Version01p043

mener. » La nés fu aparellie et entrèrent en mer. Si tost
ke li maronnier furent en haute mer, il dirent a la dame :
« Nostre vens nous porte droit a Brandis ». Et ele dist :
« Laisiés aler abandouneement, car jou sai franchois, si
vous conduirai bien partout. »
19.	— Et il vinrent en haule a sauveté et montèrent
sor terre. La dame leur dist : « Seigneur, jou voel ke
vous recordés les paroles qui dites furent, car encor ai
jou bien pooir du retourner, se jou voel. » Et il disent :

-------------
Version02p043
de bien en dites. » Il prendent congiét au Soudan et il lor
doune et mout lor proie de tost revenir. La nés fu apa-
reillie et toute lor estoire atornee. Il entrèrent ens et
départent del port. Il orent boin vent, si coiirurent dur-
mente. Li marounier apielerent la dame, se li disent :
« Dame, chis vens nous maine droit a Brandis, or comman-
dés (fol. 321 b) vostre plaisir u dei aler cele part u ail-
lours ». Et ele leur dist : « Seignour, laissiés corre har-
diement, car jou sai bien parler françois et autre langage, si
vous conduirai partout. »
19.	— Tant ont courut par jour et par nuit par la volenté
Jhesu Crist k’il sont venut a Brandis, et prisent port a
mout grant sauveté, et descendirent a tiere et furent recheü
a mout grant joie. La dame, ki mout estoit sage, traist a
ses prisouniers, si lor dist : « Seignor, jou voel ke vous
recordés les paroles et les couvenences ki dites furent, et
voel estre bien certaine de vous et avoir boines seürtés de
vostres sairemens sour quanques vous tenés de Diu, et me
dites se vous me volés tenir les couvenences ke vous
m’eüstes en couvent u non, car encore ai jou bien pooir de
retourner. » Il li disent : « Dame, sachiés sans doutance

Version01p044

« Dame, nous ne desimes coze que nous ne voellons
bien tenir. — Seigneurs », fait ele, « vés chi mon fil,
qu’en ferons nous? —Dame, a grant bien et a grant
(fol. 214) houneur soit il venus! — Seigneurs », fait
ele, « j’ai molt tolu au soudant quant jou li ai tolu mon
cors et son fil ne plus de sez cozes jou ne li bé a tolir. »
Ele revint as marouniers a le nef et dist : « Retor tour-
nés, et dites le soudant que jou li ai tolu mon cors et
son fil et jeté de sa prison mon pere et men baron et
men frere. » Li marounier furent molt dolant et a l’ains
qu’il puerent retornerent.
20.	— Li quens s’aparella et bien ot de qoi par mar-

-------------
Version02p044
ke nous ne vous desimes onques cose ki tenue ne vous
soit par nous loiaument, et sachiés, par nos crestientés et
sour nos baptesmes et sour quanques nous tenons de
Diu, ke bien les tenrons, ne n’en soiiés en nule doutance.
—	Et jou vous en croi atant », fait !a dame. « Seignor »,
fait ele « veés chi mon fil ke jou ai del Soudan, k’en ferons nous ?
— Dame, a grant lionor et a grant joie soit il venus !
—	Seignor», fait la dame, « jou ai mout mesfait enviers le sou-
dan, (fol. 321 c) car jou li ai tolu mon cors et son fil k’il
mout amoit. » Ele revint as marouniers et les apiela et
lor dist : « Seignour, retournés et dites au Soudan ke je li
ai tolu mon cors et son fil et gieté de la prison mon pere et
mon baron et mon frere. » Quant li marounier oïrent çou,
si en furent mout dotant, mais plus n’en porent faire. Il
s’en tornerent tristre et dolant pour lor dame et pour lor
damoisiel k’il mout amoient et des prisouniers ki ensi sont
pierdu sans recouvrier.
20.	— Li quens s’apareilla et bien ot de coi par mar-

Version01p045

céans et par Templiers, qui volentiers li prestent du leur.
Aparellié furent et murent de la et vinrent a Rome. Li
quens vint devant l’Apostole a toute sa compaignie.
Chascuns se confessa a lui, et quant il eut chou oï, si
fist molt grant joie des oeuvres et du miracle que Diex
moustroit a sen tans. Il bautisa l’enfant et ot nom de
Guilliame. Après, il remist la dame en droite crestienté,
et conferma et li et son seigneur en droit mariage, et
douna chascun penitance de ses mesfais. Après, il mon-

-------------
Version02p045
cheans et par Templiers, ki volentiers lor presterent del
leur. Et quant li quens et sa compaignie orent sejorné en
le vile de Brandis tant com il lor vint a plaisir, il s’apa-
reillierent et murent de la et alerent a Roume. Li quens vint
devant l’Apostoile et sa compaignie. Cascuns se confiessa
au miex k’il pot, et quant li Apostoiles ot çou oï, si en fu
mout liés et mout en fist grande feste. Il baptisa l’enfant et
fu apielés Guillaumes. Il réconcilia la dame et remist en
droite crestientét, et confrema la dame et monseignour Tie-
baut son baron en droit mariage et remist ensamble, et
douna a cascun penitanche et les asolst de lor pechiés.
Après çou ne demoura gaires k’il se départirent de Roume
et prisent congiét a l’Apostoile, ki mout les avoit hounorés,
et les commanda a Dieu. Il s'en vont a grant joie et
(fol. 321 d) a grant déduit et loent Dieu et sa mere et
sains et saintes et rendent grases des biens k’il lor ont
fais. Tant ont erré k’il sunt venu el pais dont il sont né,
et furent recheu a grant pourcession des evesques et des
abés et des gens de relegion et de l’autre dergie ki mout les
avoient désirés. Desour toutes autres joies faisoit on joies

Version01p046

terent et vinrent u pais a grant joie ou il estoient molt
désiré. Molt fist on grant joie d’aus.
21.	— Et la nés retourna de Brandis et revint en
Aumarie, et dirent les noveles qui molt despleurent au
soudant. La fille qui demoree estoit mainz l’ama; nepor-
quant ele crut et devint molt bele.
22.	— Et li quens fu en Pontieu et fist de son fil che-
valier. En pau de tans après monteplia en grant bien, mais

-------------
Version02p046
de la boine dame ki ensi fu retrouvée  et ki si avoit déli-
vré son pere, son baron et son frere des mains as Sarrazins,
si comme vous avés oï. Mais or vous lairons d’iaus ici en
droit, si vous dirons des marouniers ki les amenèrent et des
Sarrazins ki avoec iaus vinrent.
21.	— Li marounier et li Sarrazin ki les amenèrent a
Brandis s’en retournèrent au plus tost k’ll peurent et eurent
boin vent, et sunt courut tant k’il sunt venu devant
Aumarie et sunt descendu a tiere, tristre et dolant, et vont
dire lor nouvieles au soudan, ki mout dolans en fu et
grant duel en demena. Et pour cesti aventure, mains en
ama sa fille ki demouree li estoit et mains l’ounora, et nan-
pourquant la damoisele devint mout sage et crut en grant
sens, ensi ke tout l’amoienti et prisoient por les biens ke
on en disoit. Mais or se taist li contes del Soudan, ki grant
duel demaine de sa femme et de ses (fol. 321 e) prisons
ki ensi sunt escapé, et retourne au conte de Pontiu ki estoit
recheüs en son pais a grant pourcession et mout honorés,
comme sires k’il estoit P.
22.	— Ne demoura gaires apriés ke ses fius fu chevaliers
et en fist on grant feste. Il fu chevaliers preus et vaillans, et

Version01p047

pau vesqui. A une haute feste li quens de Pontieu fu, si
ot .j. haut home de Normendie c'on apeloit monsegneur
Raoul de Praiax. Chis Raous avoit une molt bele
(fol. 214 b) fille. Li quens de Pontieu parla tant qu’il fist
le mariage de Guilliame sen neveu et de sa fille, car chis
Raous n’avoit plus d’oirs. Guilliame l’espousa et fu sires
de Praiax. Molt fu li pais en grant joie et mesires T. eut par
le volenté de Dieu .ij. fiex de sa famé. Li fiex au conte

-------------
Version02p047
mout ama les preudonmes, et douna biaus dons as povres
chevaliers et as povres gentius dames del pais, et mout fu
prisiés et amés de riches et de povres, car il estoit preu-
dom et boins chevaliers et hardis et cortois et larges et
debounaires et ne mie orgeilleus, mais poi vescui, dont çou
fu grans damages, et mout fu regretés de tous. Après ceste
aventure, avint ke li quens fu a une haute feste et cheva-
liers et autres gens avoec lui, et tant ke il i vint uns haus
hom et chevaliers vaillans de Normendie ke on apieloit
monseignour Raoul des Praiaus. Cil Raous avoit une biele
fille mout très biele et sage. Li quens parla tant ke a mon-
seignor Raoul ke a ses amis ke il fist le mariage de Guil-
laume son neveu et de la fille monseignor Raoul, car il
n’avoit autre hoir ke cele fille. Guillaumes espousa la damoi-
siele et furent les noces faites mout richement, et puis fu cis
Guillaumes sires de Praiaus. Mout fu la tiere et li pais em
pais e sans (fol. 321 f) guerre. Mesire Tiebaus fu avoec
la dame et en ot puis .ij. enfans malles ki puis furent preu-
doume et de grant seignorie. Li fius le conte de Pontiu de
cui nous avons oï tant de bien dire morut assés tost

Version01p048

morut, dont grans deus fu fais, et li quens de Saint Pol
vivoit. Or furent li enfant monsegneurT. en atente des
.ij.contés ou il parvinrent en le fin. La boine dame ves-
qui en molt grant penitance et mesires T. com molt
preudom.
23.	— Ore avint que la fille qui demouree fu avoec
le soudant crut en molt grant biauté e fu apelee la Bele
Cetive. Uns Turs molt vaillans servoit lo soudant, Mala-
kins de Baudas estoit apelés. Il regarda la bele damoi-
sele et le couvoita, et dist au soudant : « Sire, por mon
service avoir a toujors, dounés me. — Malaquin », fait li
soudans, « quoi? — Sire », fait il, « se jou l’osoie dire

-------------
Version02p048
apriés, dont grans deus fu fais par toute la tiere. Li quens
de Saint Pol vivoit encore et furent li fil monseigneur Tiebaut
hoir de ces .ij. contés u il parvinrent en la fin. La boine
dame vescui en grant penitance et mout fist de bien et d’au-
mosnes, et mesire Tiebaus vescui comme preudom k’il fu,
et mout fist de bien tant com il fu en vie.
23.	— Or avint chose ke la fille ki demoree fu avoec
le Soudan son pere crut en mout grant biauté et mout
devint sage, et fu apielee la Biele Caitive pour çou que se
mere l’avoit laissie ensi comme vous oés et avés oï. Uns
Turs mout vaillans si siervoit le Soudan, Malakins de Bau
das estoit apielés. Cil Malakins -vit la damoisiele courtoise
et sage et mout oï de bien dire de li, si le coucha en son
cuer, et vint au Soudan, se li dist : « Sire, pour mon sier-
vice ke fait vous ai, dounés moi un don. — Malakin », fait
li soudans, « quel ? — Sire », fait ii, « se jou l’osoie dire
por la hautece dont jou n’ai mie tant com ele, jou diroie. »

Version01p049

pour le hautece dont jou n’ai mie tant com ele, jou le
diroie.— Dites seürement », fait li soudans.— « Sire »,
fait il, « la Bele Cetive, vostre fille. — Malaquin, et je le
vous dourai volentiers. » Il li douna et chil l’espousa et

-------------
Version02p049
Li soudans, ki sages estoit et apierchevans, li dist : « Dites
seürement çou ke (fol. 322 a) vous volés dire, car jou vous
aim mout et pris, et se çou est cose ke jou donner puisse,
sauve m’ounour, sachiés vraiement ke vous l’avrés. — Sire »,
fait il, « bien voel ke vostre honors i soit sauve ne encontre
ne voel jou riens demander, mais s’il vous plaist, vostre
fille me dounés, et le vous requier, car mout volentiers
le prendrai a femme et espouserai. » Li soudans estut et
pensa , et vit bien ke Malakins estoit preus et sages et bien
poroit encore venir a grant houneur et a grant bien, et ke
bien i seroit fille emploiee, se li dist : « Malakin, par ma
loy, vous m’avés grant cose requise, car jou aim mout ma
fille et plus n’ai d’oirs, si comme vous savés bien, et voirs
est ke ele est nee et estraite des plus hautes gens et des
plus vaillans de Franche, car sa mere est fille au comte de
Pontiu, mais por çou ke vous estes vaillans et mout bien
savés servir, jou le vous donrai volentiers, s’ele le veut.
— Sire », dist Malakins, « encontre sa volenté ne voel
jou riens faire. » Li soudans fist apieler la damoisiele. Ele i
vint. « Ma biele fille », dist il, « jou vous ai mariee, s’il
vous plaist. — Sire », fait ele, « mes plaisirs i est bien, se
vous volés. » Li soudans le prist par la main et dist : « Mala-
kin, tenés, jou le vous doins. » li le rechiut liement et a
grant joie et a grant iionour de tous ses amis (fol. 322 b),
et l’espousa selonc la loi sarrasine et l’enmena en son pais a
grant joie et a grant hounour. Li soudans le convoia grant
piece a grant compaignie de gent, et quant il l’ot convoie
tant com lui plot, il retourna et prist congiét a sa fille et a

Version01p050

mena a son païs a molt grant joie et a molt grant hou-
neur et, ensi com vérités tesmoingne, de cele fu nee le
mere au courtois Salehadin.

-------------
Version02p050
son baron, mais grans partie de sa gent i a envoiiét pour
iaus servir et hounourer. Malakins vint en son païs et i fu
mout siervis et hounourés et recheüs a grant joie et a grant
hounour de tous ses amis, et vescuirent ensamble longe-
ment et liement, et orent enfans, ensi comme l’estoire ties-
moigne. De cele dame, ki fu apielee la Biele Caitive, fu
nee la mere au courtois Turc Salehadin, ki tant fu preus et
sages , si comme vous avés oï pluisours fois dire.
Laquele dame ot .j. vaillant Sarrazin et de grant lignage, et
la première nuit ke il furent ensamble, si enjenrerent le
boin roi Salehadin et le norirent tant ke mout crut et amenda
et ke il vint en l’eage ke il deut estre chevaliers. Et il en fu
el point, si fu fais chevaliers a la guise sarrasine. Mais atant
lairons ici de lui a parler dusques a une autre fois ke nous
en parlerons et vous dirons grant partie de sa vie et de sa
chevalerie, et retournerons a parler de la Mulaine.
